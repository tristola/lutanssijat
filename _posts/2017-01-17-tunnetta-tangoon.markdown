---
layout: post
title:  "Tunnetta tangoon -teemakurssi"
date:   2017-01-17 07:09:55 +0200
categories: tango latin
---
# Linjoja ja taivutuksia kauniisti ja varmasti Haetko mausteita tangoon ja muihin seuratansseihin?

Lauantaina 25.2.2017 klo 13.15-16.30 Länsi-Uudenmaan tanssijat ry tarjoaa teemaopetuksen Ojaniitun koulun salissa, jossa harjoittelemme paritansseihin sopivia linjoja, taivutuksia ja mausteita. Teemakurssilta saat sekä vaihtelua tanssiisi että aineksia eri tanssilajien vartalonkäyttöön ja musiikintulkintaan. Mallitansseina käytämme pääosin tangoa ja hidasta lavafoksia. Pyrimme siihen, että linjat ja taivutukset ovat turvallisesti ja luontevasti vietyjä ja ne sointuvat musiikkiin.
 Päivän ensimmäinen oppitunti on kello 13.15-14.45 ja toinen kello 15-16.30. Toisella tunnilla jatkamme siitä, mihin ensimmäisellä on jääty. Tasona on alkeisjatko. Seuraaja saa kurssilla paljon tietoa siitä, miten linjan tai taivutuksen saa tehtyä turvallisesti ja viimeisteltyä kauniisti. Kurssia opettaa erittäin kokenut espoolainen tanssinohjaaja Kimmo Luukkonen, joka on ohjannut linjat-taivutukset-mausteet-teemakursseja jo yli kaksikymmentä vuotta. Kimmon tunnilla opit tehokkaasti ja iloisesti.
Et tarvitse kurssille omaa paria. Pyrimme pitämään teemakursseilla paritasapainon, siksi ennakkoilmoittautumiset. Tule yksin tai yhdessä!

Kurssin hinta on jäsenille 10 euroa /osio tai 15,- /koko kurssi.  Ilmoittaudu mukaan puh 050 547 5591 tai lu.tanssijat@gmail.com
